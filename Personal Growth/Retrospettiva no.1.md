[[A Daily Log/202203/20220316]]

In questa nota voglio scrivere una serie di pensieri al fine di fare una sorta di retrospettiva sulla mia esperienza lavorativa dopo il dottorato. Questa volta scriverò in italiano per scrivere più velocemente e di getto. 

Non farò nomi sull'azienda, sui manager o colleghi perché non ho intenzione di accusare qualcuno e non sono un elemento importante in queste note. 

# Introduzione
L'idea di questa retrospettiva personale nasce da un colloquio con il mio career advisor e dalla seguente domanda che mi ha fatto

> "Cosa possiamo fare, secondo te, per evitare errori su profili tipo il tuo?"

La domanda mi è stata posta alla fine di un periodo, circa un anno e mezzo, che ho trovato piuttosto stressante dal punto di vista emotivo. 

Nell'ultimo anno e mezzo ho vissuto queste esperienze:
- due burnout
- lavorare su più di tre progetti o "progettualità", anche in contemporanea
- assumere un ruolo di responsabilità su un cliente, su cui ormai lavoro da quasi tre anni, che ormai non mi stimola e non porta nulla di significativo al percorso di carriera che voglio seguire
- un'offerta di lavoro, poi rifiutata, da una grossa azienda nel settore del credito
- un progetto estremamente interessante sulla practice di mio interesse
- coordinare il lavoro di circa 5-6 colleghi junior (max. 3 in contemporanea)
- vivere un cambio di gestione aziendale sia per quanto riguarda lo staffing che le commesse
- venir coinvolto più e più volte su iniziative commerciali, anche in prima linea
- venire promosso due volte nell'ultimo anno

Di seguito voglio riflettere e valutare questi punti da tre punti di vista:
- _retribuzione economica_ : valutazione positiva, considerando le promozioni ricevute ed un incremento complessivo dello stipendio di circa il 30%. 
- _sviluppo professionale_: sebbene penso stia facendo **ora** tesoro ed esperienza di quanto ho vissuto, la valutazione è tendenzialmente sulla sufficienza
- _Practice AI&ML_: la valutazione è, dal mio parere, tendenzialmente negativa

In generale, penso che la mia prima esperienza lavorativa sia piuttosto positiva e utile al mio sviluppo professionale. 
Tuttavia, ritengo si stia concludendo (n.d.a.: temporaneamente) con un outlook negativo. 
La mia impressione, che svilupperò meglio di seguito, è che, al momento, le mie aspettative e il percorso che voglio seguire siano incompatibili con la realtà attuale. 

Dopo questa introduzione, dedicherò una sezione ad ognuno dei 3 punti di cui sopra. Concluderò poi con una riflessione che sto cercando di maturare in seguito ad una cosa osservata negli ultimi giorni. 

---

## Retribuzione Economica
Come già accennato, sono piuttosto soddisfatto dell'avanzamento per quanto fatto riguarda la mia retribuzione economica. 
Non ho iniziato questo lavoro per i soldi, almeno non nel breve periodo, ma per acquisire le competenze necessarie per costruire una carriera e una professionalità robusta. 
Tuttavia la salary review aziendale e le successive promozioni hanno sicuramente avuto un impatto utile e piacevole anche sulla mia vita personale. Nella roadmap che mi ero prefissato sono ad ottimo punto. 
Ho la fortuna di avere, nel momento in cui scrivo queste note, un'equilibrio tra stipendio, età e prospettive che mi permette di:
- non pentirmi di rifiutare offerte di lavoro con un incremento medio-basse
- non avere problema primario quello della mancanza dei soldi

Quindi l'outlook è nettamente positivo.

---
## Sviluppo Professionale
Negli ultimi tre anni ho avuto maniera di lavorare su molti progetti e con abbastanza persone. In questo periodo di tranquillità sto riuscendo a riflettere con la dovuta e necessaria calma per fare tesoro di quanto vissuto ed osservato. 
Il problema è che ci sto riuscendo dopo un anno e mezzo. Questo è stato causato dai seguenti fattori:
- numero elevato di progetti in contemporanea, anche di scarso valore e/o impatto per l'azienda
- molte nuove responsabilità all'improvviso
- scarsa formazione e/o sviluppo professionale attivo
- supporto staffing non corretto per molto tempo (sindrome one-man show?)
- differenti aspettative sulla mia persona da parte del management 
Cosa ho imparato dai precedenti problemi:
1. essere sovrastaffati non permette di performare bene. Vale la pena bloccare, rifiutare o chiudere tutti quei progetti che non hanno prospettive o contributi utili al proprio sviluppo professionale o all'economia aziendale
2. le responsabilità continueranno ad evitare. Il trucco è adottare una strategia ed individuare dei "mentori", non necessariamente attivi, per gestire eventuali carenze.
3. come prima, il trucco è adottare una strategia prioritizzando rispetto a effort necessario ed utilità. Su questo, essendo un pò la mia fissazione, ci sto lavorando attivamente da tre anni ormai, anche se ho dovuto rivedere le priorità. Mi sarei aspettato molto di più dall'azienda. Ho notato una certa carenza per il middle management e per la formazione tecnica.
4. a questo ha contribuito il cambio di gestione in azienda. Il mio errore penso sia stato quello di non aver alzato sufficientemente la mano con chi di dovere e di essere stato troppo "corretto" o ingenuo in un certo senso. Bisogna essere avvocati di se stessi e cercare di mettersi al sicuro. Penso sia possibile farlo rimanendo trasparenti
5. credo ci sia stata da parte del management due differenti visioni, una di necessità e una di prospettiva, rispetto la mia figura. Queste due visioni hanno cercato di coesistere senza pestarsi i piedi. Risultato: ho avuto due burnout, esaurimento emotivo e stress ed infine criticità sui progetti. Il mio errore è stato essere troppo accondiscendente.

---

## Practice AI&ML
Questa Practice è stata sempre la mia priorità e ciò su cui mi voglio specializzare.

Questa volonta, senza che me ne rendessi conto, mi ha condotto a sovrastaffarmi per avere l'opportunità di lavorare _anche_ su quel che mi interessasse. 
-> Avrei forse dovuto cercare di capire come lavorare _solo_ su quello? 

L'overstaffing mi ha anche impedito di dedicare il mio tempo  _personale_ ad approfondire e studiare ulteriormente su questa practice, aumentato ulteriormente la frustrazione. 

Inoltre, sui progetti inerenti, ho ora l'impressione che da parte del management ci fosse una certa aspettativa riguardo la mia autonomia sui progetti, o comunque quello con la maggiore esperienza o capacità. 
Sebbene io possa essere autonomo sul piano delle conoscenze teoriche e metodologiche, non ritengo lo fossi dal punto di vista progettuale o prettamente business (fare un modello di machine learning =/= fare un progetto di machine learning) e molte cose le ho imparate sbagliando (e stressandomi ulteriomente). Avrei preferito ci fosse maggior supporto da parte del management da questo punto di vista. Un mio errore credo sia stato quello di non aver palesato questi temi.

Un altro elemento di difficoltà è stato quello di essere stato, sui progetti relativi a questa practice, tendezialmente solo e privo di colleghi con cui poter confrontarmi alla pari. 
Questo, la mancanza di una practice strutturata,  credo sia un problema prettamente aziendale.

---

# Lezioni per il futuro?

Ho avuto recentemente modo di partecipare ad un People Committee per discutere di una serie di promozioni per colleghi junior al primo livello in azienda. Tra le varie candidature e promozioni, quella che mi ha lasciato più perplesso è stata quella relativa ad una ragazza con un dottorato in statistica.

La ragazza, con cui ho avuto modo di collaborare sporadicamente, è indubbiamente brava e merita la promozione che gli è stata data durante l'incontro. La perplessità nasce dai feedback dati da alcuni partecipanti all'incontro che sono rimasti sorpresi dalle qualità di questa ragazza. 
Elenco quelli che mi ricordo:
- capacità di apprendimento rapido
- autonomia
- capacità di produrre elaborati tecnici
- esperienza su tecnologie specifiche o settoriale
- conoscenze teoriche e metodologiche su ambiti specifici
- capacità di fare una ricerca dello stato dell'arte in ambito statistico/machine learning
In pratica, alcune persone erano rimaste stupide dal fatto che un phd fosse ... un phd.

Osservando ciò, mi sono fatto una serie di domande:
- queste persone che aspettative avevano da un phd?
- l'aspettativa di queste persone dipendeva dal background scientifico della ragazza?
- secondo loro che competenze ha un phd in generale?

Non nascondo che tutto ciò mi ha un pò turbato e mi ha spinto a rivedere la mia carriera in azienda immedesimandomi nei punti di vista dei miei colleghi o superiori. Questo mi ha portato alle seguenti domande:
- le persone sanno quali competenze (soft skill) ha un phd?
- per loro un phd è solo una persona che ha studiato tanto?
- che tipo di investimento è per un'azienda di consulenza IT un phd in un area non strettamente pertinente all'informatica?

Tutte queste domande mi hanno portato ad alcune riflessioni che nei punti che andrò a specificare di seguito. I punti non valgono solo per chi ha un dottorato ma per chiunque ha, secondo i manager o l'azienda, un **alto potenziale** e che quindi potrebbe seguire un **fast track** all'interno dell'azienda, fino al raggiungimento di un certo livello (manager?).
1. **Practice & Industry**: Definizione chiara e precisa della practice o industry di riferimento della persona, prioritizzando attivamente lo staffing della persona su progetti della practice o dell'industry
2. **Coaching & Career**: Mentoring attivo e periodico di queste persone al fine fornirgli i giusti feedback, consigli e insegnamenti non solo dal punto di vista tecnico ma anche manageriale
3. **Team**: evitare che queste persone lavorino spesso da sole o si ritrovino in team in cui il 99% delle vote sono quelle con più seniorship nella stanza
4. **Progetti&Staffing**: evitare che queste persone siano staffate per troppo tempo per una percentuale maggioritaria del proprio tempo su uno specifico cliente. L'ideale è attuare una job rotation (di 3-4 mesi).
5. **Strategia**: è necessario mettere in chiaro, con l'aiuto del career advisor e i manager coinvolti, quali sono i piani e le prospettive per la persona ad alto potenziale. Serve un impegno sia da parte del lavoratore che da parte dell'organizzazione aziendale stessa. Definita la strategia si passa al seguente punto
6. **Formazione**: bisogna fornire una formazione **preparativa** non tanto sulla practice di riferimento quando sulle competenze al contorno (project management, vendita, etc.) per evitare che la persona sia rallentata o distolta dal fast track.